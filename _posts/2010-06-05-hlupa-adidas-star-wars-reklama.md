---
layout: post
title: Hlúpa Adidas / Star Wars reklama
tags:
- archive_posterous
---
> Príspevok pôvodne zverejnený na [http://laki.posterous.com/hlupa-adidas-star-wars-reklama](http://laki.posterous.com/hlupa-adidas-star-wars-reklama)

V posledných pár dňoch vidím všade zmienky o nasledujúcej reklame:

[http://www.youtube.com/watch?v=3Zd_khk6zXo](http://www.youtube.com/watch?v=3Zd_khk6zXo)

Absolútne iritujúce!

A moje dôvody?

* Reklama nenesie žiadnu správu. Čo ňou chceli povedať? Keby som nepoznal Star Wars, vôbec by som netušil o čom to celé malo byť.
* U virálnych videí síce stačí, že diváka upútajú a upozornia na značku, prenos nejakej správy divákovi nie je nutný, táto reklama ale virálne nepôsobí ani náhodou, preto nedáva zmysel ani z tohto pohľadu.
* Akú cieľovú skupinu má zaujať bizarná hudobná kombinácia Daft Punk/Snoop Dogg/Noel Gallagher/Ian Brown/Ciara/DJ Neil Armstrong, resp. čo majú títo hudobníci spoločné s hercom Jayom Baruchelom a futbalistami? A prečo je to celé zasadené do prostredia Star Wars?! Osobne mi to pripadá ako zúfalá snaha zaujať čo najväčšie publikum. „Každý tam spozná aspoň niekoho, takže máme vyhrané,“ povedali si zamestnanci marketingového oddelenia Adidas, zrejme po preflámovanej noci. Logika šla stranou.
* Jediná informácia, ktorú sa mimo propagovanej značky dozvedáme je „celebrate originality“. Nedokážem ale prísť na to, čo originálneho je na použití scény z 33-ročného filmu, v ktorej nahradili pôvodné postavy súčasnými známymi osobnosťami…

Nie som žiadny marketingový génius, avšak samoúčelnosť tejto reklamy musí biť do očí každému inteligentnému človeku.